{"title": "TIPTA UZMANLIK SINAVINDA (TUS) B\u00dcY\u00dcK D\u0130L\nMODELLER\u0130 \u0130NSANLARDAN DAHA MI BA\u015eARILI?", "authors": ["Yesim Aygul", "Muge Olucoglu", "Adil Alpkocak"], "abstract": "The potential of artificial intelligence in medical education and assessment has been made evident by\nrecent developments in natural language processing and artificial intelligence. Medical questions can\nnow be successfully answered by artificial intelligence algorithms. It can help medical practitioners.\nThis study evaluates the performance of three different artificial intelligence models in answering\nTurkish medical questions in the 2021 1st Term Medical Specialization Examination (MSE). MSE\nconsists of a total of 240 questions across clinical (CMST) and basic (BMST) medical sciences.\nAccording to the results in CMST, it was concluded that Gemini correctly answered 82 questions,\nChatGPT-4 answered 105 questions and ChatGPT-4o answered 117 questions. In BMST, Gemini\nand ChatGPT-4 answered 93 questions and ChatGPT-4o answered 107 questions correctly according\nto the answer key. ChatGPT-40 outperformed the candidate with the highest scores of 113 and 106\naccording to CMST and BMST respectively. This study highlights the importance of the potential of\nartificial intelligence in medical education and assessment. It demonstrates that advanced models can\nachieve high accuracy and contextual understanding, demonstrating their potential role in medical\neducation and evaluation.", "sections": [{"title": "Giri\u015f", "content": "T\u00fcrkiye'de T\u0131pta Uzmanl\u0131k S\u0131nav\u0131 (TUS) olarak bilinen s\u0131nav, t\u0131p doktorlar\u0131n\u0131n uzmanla\u015fmak istedikleri alanlarda\ne\u011fitim almak i\u00e7in uzmanl\u0131k e\u011fitimine giri\u015f amac\u0131yla yap\u0131lan bir s\u0131ralama ba\u015far\u0131lar\u0131 s\u0131nav\u0131d\u0131r [1]. Bu s\u0131nav, bir aday\u0131n,\nklinik bilgilerini ve t\u0131bbi kavramlar bilgilerini test etmek \u00fczere tasarlanm\u0131\u015ft\u0131r. Bu s\u0131navlar\u0131n karma\u015f\u0131kl\u0131\u011f\u0131, haz\u0131rl\u0131k ve\nde\u011ferlendirme i\u00e7in yenilik\u00e7i yakla\u015f\u0131mlar gerektirmektedir.\nBu makale, TUS sorular\u0131n\u0131n \u00e7\u00f6z\u00fcm\u00fcnde geli\u015fmi\u015f yapay zeka modellerinden \u00fc\u00e7 tanesini kullanarak sonu\u00e7lar\u0131n\u0131 ara\u015ft\u0131r-\nmakta, performanslar\u0131n\u0131n kar\u015f\u0131la\u015ft\u0131r\u0131lmas\u0131 ve de\u011ferlendirmesi i\u00e7in potansiyelini sunmaktad\u0131r. Bu kar\u015f\u0131la\u015ft\u0131rmal\u0131 \u00e7al\u0131\u015f-mada y\u00f6ntem olarak, yapay zeka modellerinin her birine bir TUS soru seti girdi olarak verilip sonu\u00e7lar\u0131 kaydedilmi\u015ftir.\n\u00c7al\u0131\u015fmada 2021 y\u0131l\u0131na ait 1. D\u00f6nem TUS sorular\u0131 [2, 3] ile \u00e7al\u0131\u015f\u0131lm\u0131\u015ft\u0131r. Bu d\u00f6neme ait s\u0131navda toplam 240 adet\nsoru bulunmaktad\u0131r. Bu sorular anatomi, fizyoloji, patoloji ve klinik senaryolar dahil olmak \u00fczere geni\u015f bir t\u0131bbi konu\nyelpazesini kapsamaktad\u0131r. Her modelin yan\u0131tlar\u0131 do\u011fruluklar\u0131na ve a\u00e7\u0131klama derinliklerine g\u00f6re de\u011ferlendirilmi\u015ftir. Bu\nmetadoloji, her modelin ba\u015far\u0131m\u0131n\u0131n de\u011ferlendirilmesine olanak tan\u0131maktad\u0131r.\nChatGPT-4, ChatGPT-40 ve Gemini gibi yapay zeka modelleridir. Bu BDM teknolojileri, zorlu konularda an\u0131nda\ngeri bildirim ve farkl\u0131 bak\u0131\u015f a\u00e7\u0131lar\u0131 sunarak \u00f6\u011frenciler i\u00e7in tamamlay\u0131c\u0131 ara\u00e7lar olarak hizmet edebilmektedir. Dahas\u0131,\ne\u011fitimcilere yayg\u0131n kavram yan\u0131lg\u0131lar\u0131n\u0131 ve \u00f6\u011frencilerin zorland\u0131klar\u0131 alanlar\u0131 tespit etmede yard\u0131mc\u0131 olabilir ve b\u00f6ylece\n\u00f6\u011fretim stratejilerini daha etkili bir \u015fekilde uyarlayabilmektedir. Bununla birlikte, t\u0131bbi kavramlar\u0131n ve klinik becerilerin\nkapsaml\u0131 bir \u015fekilde anla\u015f\u0131lmas\u0131n\u0131 sa\u011flamak i\u00e7in yapay zekaya olan g\u00fcven geleneksel \u00f6\u011frenme y\u00f6ntemleriyle birlikte\ndengeli ilerlemelidir.\nBu \u00e7al\u0131\u015fma, Gemini, ChatGPT-4 ve ChatGPT-40 gibi geli\u015fmi\u015f yapay zeka modellerinin t\u0131p e\u011fitiminde ve de\u011ferlendirme\ns\u00fcre\u00e7lerinde nas\u0131l kullan\u0131labilece\u011fini g\u00f6stermektedir. Bu modellerin TUS sorular\u0131n\u0131 \u00e7\u00f6zme yeteneklerini kapsaml\u0131\nbir \u015fekilde ortaya koymu\u015ftur. Bu \u00e7al\u0131\u015fma, yapay zekan\u0131n, a\u00e7\u0131klama ve do\u011fruluk gibi yetenekleri ele al\u0131nd\u0131\u011f\u0131nda t\u0131p\ne\u011fitimi ve de\u011ferlendirme s\u00fcre\u00e7lerine katk\u0131 sa\u011flayaca\u011f\u0131 sonucuna var\u0131lm\u0131\u015ft\u0131r. Yapay zeka modellerinin t\u0131p e\u011fitiminde\nyeni uygulamalar i\u00e7in ara\u015ft\u0131rma konular\u0131 ve \u00e7ok \u00e7e\u015fitli uygulama alanlar\u0131 sunabilece\u011fini g\u00f6stermi\u015ftir.\nBu \u00e7al\u0131\u015fmadaki temel ama\u00e7, yapay zeka modellerindeki teknolojilerinin h\u0131zl\u0131 geli\u015fimi ve farkl\u0131 yan\u0131t verme yetenek-lerinin de\u011ferlendirilmesini ortaya koymakt\u0131r. Bu \u00e7al\u0131\u015fma, ChatGPT-4, ChatGPT-40 ve Google Gemini yapay zeka\nmodellerinin performans\u0131n\u0131 2021 y\u0131l\u0131na ait 1. D\u00f6nem TUS'a ait 240 soru \u00fczerinden verilen cevaplarla kar\u015f\u0131la\u015ft\u0131rmay\u0131\nama\u00e7lamaktad\u0131r. Bu kar\u015f\u0131la\u015ft\u0131rma, yapay zeka teknolojilerinin geli\u015fimini ve farkl\u0131l\u0131klar\u0131n\u0131 analiz etmeye olanak tan\u0131-maktad\u0131r. Bu \u00e7al\u0131\u015fma, t\u0131bbi e\u011fitim ve s\u0131nav haz\u0131rl\u0131\u011f\u0131 gibi spesifik alanlarda hangi yapay zeka modelinin daha yararl\u0131\noldu\u011funu tespit ederek, kullan\u0131c\u0131lar i\u00e7in en uygun \u00f6\u011frenme ara\u00e7lar\u0131n\u0131n se\u00e7ilmesine yard\u0131mc\u0131 olmay\u0131 hedeflemektedir.\nBu \u00e7al\u0131\u015fman\u0131n ikinci b\u00f6l\u00fcm\u00fcnde B\u00fcy\u00fck Dil Modellerinin sa\u011fl\u0131k alan\u0131nda kullan\u0131m y\u00f6ntemlerinden ve T\u00fcrkiye'de\nyap\u0131lan T\u0131pta Uzmanl\u0131k S\u0131nav\u0131'na benzer yurt d\u0131\u015f\u0131ndaki t\u0131p e\u011fitiminde kullan\u0131lan s\u0131navlar\u0131n yap\u0131lan yapay zeka\nmodelleri ile \u00e7\u00f6z\u00fcmlerinden bahsedilecektir. \u00c7al\u0131\u015fman\u0131n \u00fc\u00e7\u00fcnc\u00fc b\u00f6l\u00fcm\u00fcnde ise kullan\u0131lan y\u00f6ntemler Open Al'\u0131n\ngeli\u015ftirdi\u011fi ChatGPT-4, ChatGPT-40, ve Google'\u0131n geli\u015ftirdi\u011fi Gemini modellerinden ve bu modellerin birbirleriyle\nk\u0131yaslamas\u0131ndan bahsedilmektedir. D\u00f6rd\u00fcnc\u00fc b\u00f6l\u00fcmde ise modellerin k\u0131yaslamal\u0131 sonu\u00e7lar\u0131 ba\u015far\u0131m ile birlikte\nbulgular ele al\u0131nmakta olup sunulmaktad\u0131r. Be\u015finci b\u00f6l\u00fcmde, t\u00fcm makale \u00f6zetlenerek elde edilen ba\u015far\u0131m sonu\u00e7lar\u0131\nsunulmaktad\u0131r."}, {"title": "B\u00fcy\u00fck Dil Modelleri ve T\u0131bbi Uygulamalar\u0131", "content": "B\u00fcy\u00fck Dil Modelleri (BDM) \u00e7e\u015fitli alanlarda uygulamalar\u0131yla b\u00fcy\u00fck bir devrim yaratm\u0131\u015ft\u0131r. Bu modeller, \u00e7e\u015fitli\nveri k\u00fcmelerinde kapsaml\u0131 e\u011fitime dayal\u0131 olarak insan benzeri metin i\u015fleme ve \u00fcretme yetenekleriyle karakterize\nedilmektedir [4]. BDM'nin tarihsel geli\u015fimi, ara\u015ft\u0131rmac\u0131lar\u0131n insan benzeri metinleri anlayabilen ve \u00fcretebilen sistemler\nolu\u015fturmay\u0131 ama\u00e7lad\u0131klar\u0131 Do\u011fal Dil \u0130\u015fleme (DD\u0130) ve makine \u00f6\u011frenimi alan\u0131ndaki ilk \u00e7al\u0131\u015fmalara kadar uzanmaktad\u0131r.\nBDM'nin temel \u00f6zellikleri aras\u0131nda \u00e7ok miktarda metin verisinden \u00f6\u011frenme, karma\u015f\u0131k dil kal\u0131plar\u0131n\u0131 yakalama ve tutarl\u0131\nve ba\u011flamsal olarak ilgili metinler \u00fcretme becerileri yer almaktad\u0131r. Bu modeller tipik olarak girdi metnini i\u015fleyen ve\n\u00f6\u011frenilen kal\u0131plara dayal\u0131 \u00e7\u0131kt\u0131 \u00fcreten \u00e7ok katmanl\u0131 sinir a\u011flar\u0131ndan olu\u015fmaktad\u0131r. Bu da BDM'leri farkl\u0131 alanlardaki\n\u00e7e\u015fitli uygulamalar i\u00e7in \u00e7ok y\u00f6nl\u00fc ara\u00e7lar haline getirmektedir.\nBDM'ler, b\u00fcy\u00fck miktarda metinsel veriyi i\u015flemelerini sa\u011flayan d\u00f6n\u00fc\u015ft\u00fcr\u00fcc\u00fc mimariler kullan\u0131larak olu\u015fturulmu\u015ftur. Bu\nmodeller, \u00e7ok \u00e7e\u015fitli konular\u0131 ve kavramlar\u0131 kapsayan milyarlarca kelime i\u00e7eren derlemler \u00fczerinde \u00f6nceden e\u011fitilmi\u015ftir.\n\u00d6n e\u011fitim a\u015famas\u0131, BDM'lerin deyimsel ifadeler ve alana \u00f6zg\u00fc terminolojiler de dahil olmak \u00fczere incelikli bir dil\nanlay\u0131\u015f\u0131 geli\u015ftirmesine olanak tan\u0131maktad\u0131r. \u00d6zel veri k\u00fcmeleri \u00fczerinde yap\u0131lan ince ayarlar, belirli g\u00f6revleri yerine\ngetirme yeteneklerini daha da geli\u015ftirerek onlar\u0131 sa\u011fl\u0131k alan\u0131nda kolayl\u0131klar sa\u011flamaktad\u0131r.\nBDM'ler bir\u00e7ok farkl\u0131 alanda kullan\u0131larak, kullan\u0131c\u0131lar\u0131na \u00f6nemli katk\u0131lar sa\u011flamaktad\u0131r. Bu geli\u015fmi\u015f dil modelleri,\nte\u015fhis ve tedavi i\u00e7in yeni olanaklar sunmu\u015ftur. BDM'ler, t\u0131bbi metinlerin analiz edilmesi, hasta sorular\u0131na yan\u0131t verilmesi,\nt\u0131bbi makalelerin \u00f6zetlenmesi ve klinik karar destek sistemleri gibi bir\u00e7ok alanda modellenerek kullan\u0131lmaktad\u0131r. Bu\nmodeller, hasta-doktor etkile\u015fimlerinde ve t\u0131bbi e\u011fitimde de kullan\u0131labilirlik g\u00f6stermi\u015ftir. T\u0131p alan\u0131nda, BDM'ler klinik\nkarar destek sistemlerinde \u00f6nemli bir rol oynamaktad\u0131r [5]. Bu sistemlerden, modellerin karma\u015f\u0131k hasta verilerini analiz\netme ve kan\u0131ta dayal\u0131 \u00f6neriler \u00fcretmek i\u00e7in yararlan\u0131lmaktad\u0131r. \u00d6rne\u011fin, BDM'ler, ay\u0131r\u0131c\u0131 tan\u0131lar \u00f6nermek i\u00e7in hasta\nsemptomlar\u0131n\u0131 ve t\u0131bbi ge\u00e7mi\u015fi sentezleyerek tan\u0131 s\u00fcrecine yard\u0131mc\u0131 olabilmektedir. Bu i\u015flev, birden fazla durumun\nbirbiriyle uyumlu semptomlar sergiledi\u011fi \u00f6zellikle karma\u015f\u0131k vakalarda daha da \u00f6nemlidir. B\u00f6ylece klinisyenlerin daha\nbilin\u00e7li kararlar almas\u0131na destek olmas\u0131na yard\u0131mc\u0131 olmaktad\u0131r.\nBDM'ler t\u0131p e\u011fitimi ve \u00f6\u011fretiminde de \u00f6nemli bir rol oynamaktad\u0131r. T\u0131p \u00f6\u011frencilerine ve profesyonellere karma\u015f\u0131k t\u0131bbi\nkavramlar\u0131 a\u00e7\u0131klayan, sorular\u0131 yan\u0131tlayan ve sim\u00fcle edilmi\u015f hasta modelleri ile e\u011fitim alan\u0131na hizmet vermektedirler [6].\nBu sim\u00fclasyon uygulama modeli, an\u0131nda geri bildirim ve ki\u015fiselle\u015ftirilmi\u015f \u00f6\u011frenme yollar\u0131 sunarak e\u011fitim deneyimini\ngeli\u015ftirmektedir. \u00d6rne\u011fin; bir BDM, hasta g\u00f6r\u00fc\u015fmelerini sim\u00fcle etmek i\u00e7in kullan\u0131labilir ve \u00f6\u011frencilerin risksiz bir\nortamda tan\u0131sal muhakeme ve klinik karar verme prati\u011fi yapmalar\u0131na olanak tan\u0131maktad\u0131r [7].\nBDM, t\u0131bbi ara\u015ft\u0131rmalarda, hastal\u0131klar\u0131n anla\u015f\u0131lmas\u0131, yeni tedavilerin geli\u015ftirilmesinin yan\u0131nda ila\u00e7 ke\u015fif s\u00fcre\u00e7lerinin\nh\u0131zland\u0131r\u0131lmas\u0131ndaki ilerlemelere \u00f6nemli \u00f6l\u00e7\u00fcde katk\u0131da bulunmu\u015ftur. Bu modeller, b\u00fcy\u00fck miktarlardaki biyomedikal\nliterat\u00fcr\u00fc, genetik verileri ve klinik deneyleri analiz ederek gizli kal\u0131plar\u0131 ortaya \u00e7\u0131karmaktad\u0131r. Bu durum, ila\u00e7\netkile\u015fimlerini tahmin edebilir k\u0131lmaktad\u0131r [8]. BDM'nin ila\u00e7 ke\u015ffi ve geli\u015fiminde, ara\u015ft\u0131rma s\u00fcrecini kolayla\u015ft\u0131rma,\nmaliyetleri azaltma ve \u00e7e\u015fitli hastal\u0131klar i\u00e7in yeni tedavilerin ke\u015ffedilmesine yol a\u00e7maktad\u0131r. BDM'nin devam eden\ngeli\u015fimi, t\u0131p alan\u0131nda inovasyonlar\u0131n geli\u015fmesi i\u00e7in b\u00fcy\u00fck bir potansiyele sahiptir.\nBDM'lerin t\u0131pta kullan\u0131lmas\u0131, getirdi\u011fi kolayl\u0131klar\u0131n yan\u0131nda \u00e7e\u015fitli etik ve pratik zorluklar da beraberinde getirmi\u015ftir [9].\nKullan\u0131c\u0131lar\u0131n duydu\u011fu \u00f6ncelikli endi\u015felerden biri, bu modeller taraf\u0131ndan \u00fcretilen \u00e7\u0131kt\u0131lar\u0131n do\u011frulu\u011fu ve g\u00fcvenilirli\u011fidir.\nBDM'ler tutarl\u0131 ve ba\u011flamla ilgili yan\u0131tlar \u00fcretebilseler de yan\u0131lmaz de\u011fildirler ve zaman zaman hatal\u0131 veya yan\u0131lt\u0131c\u0131\nbilgiler \u00fcretebilmektedirler [10]. Bu nedenle, sa\u011fl\u0131k \u00e7al\u0131\u015fanlar\u0131n\u0131n BDM'ler taraf\u0131ndan sa\u011flanan \u00f6nerileri ele\u015ftirel bir\n\u015fekilde de\u011ferlendirmesi ve bunlar\u0131 klinik uygulamalar\u0131na mant\u0131kl\u0131 bir \u015fekilde entegre etmesi gerekmektedir. Model\nyan\u0131lmalar\u0131n\u0131n ve yorumlanabilme sorunlar\u0131n\u0131n yan\u0131nda, veri gizlili\u011fi endi\u015fesi ile al\u0131nan hasta kay\u0131t bilgilerinin\nkorunmas\u0131 \u00f6nem te\u015fkil eden sorunlardand\u0131r. BDM'lerin t\u0131p alan\u0131na entegrasyonuna \u00f6zenle yakla\u015f\u0131lmal\u0131, ilgili riskleri\nazaltarak faydalar\u0131n\u0131 en \u00fcst d\u00fczeye \u00e7\u0131karmak i\u00e7in etik standartlara ve yasal d\u00fczenlemelerin gerekliliklerine uyulmas\u0131\nsa\u011flanmal\u0131d\u0131r. Bu modeller geli\u015fmeye devam ettik\u00e7e sa\u011fl\u0131k hizmetlerindeki rolleri de geni\u015fleyecek ve t\u0131p camias\u0131n\u0131n\ndinamik ihtiya\u00e7lar\u0131na uyum sa\u011flamak i\u00e7in s\u00fcrekli de\u011ferlendirme ve iyile\u015ftirme gerektirecektir.\nTUS, T\u00fcrkiye'de t\u0131p fak\u00fcltesi mezunlar\u0131n\u0131n uzmanl\u0131k e\u011fitimine ba\u015flayabilmeleri i\u00e7in ge\u00e7meleri gereken kritik bir\ns\u0131navd\u0131r. TUS, t\u0131bbi bilgiyi \u00f6l\u00e7en zorlu bir s\u0131navd\u0131r. Bu s\u0131nav, adaylar\u0131n klinik ve temel t\u0131p bilgilerini kapsaml\u0131 bir\n\u015fekilde de\u011ferlendirmektedir. Amerika Birle\u015fik Devletleri'nde benzer bir de\u011ferlendirme sistemi olan Amerikan T\u0131p\nLisans S\u0131nav\u0131 (ATLS) uygulanmaktad\u0131r. B\u00fcy\u00fck dil modellerinin t\u0131bbi s\u0131nav sorular\u0131na verdikleri yan\u0131tlar\u0131n do\u011frulu\u011funu\n\u00f6l\u00e7mek i\u00e7in kullan\u0131lan medQA veriseti kullan\u0131lmaktad\u0131r. medQA, Amerikan T\u0131p Lisans S\u0131nav\u0131 (ATLS) sorular\u0131 \u00fczerine\nyap\u0131lan \u00e7al\u0131\u015fmalarda kullan\u0131lm\u0131\u015ft\u0131r. \u00d6rne\u011fin, Przystalski ve Thanki, b\u00fcy\u00fck dil modellerinin ATLS sorular\u0131na verdikleri\nyan\u0131tlar\u0131n do\u011frulu\u011funu incelemi\u015f ve bu modellerin y\u00fcksek ba\u015far\u0131 oranlar\u0131na sahip oldu\u011funu g\u00f6stermi\u015ftir [11]. Ayr\u0131ca\nChatGPT'nin ATLS s\u0131nav\u0131ndaki ba\u015far\u0131s\u0131 literat\u00fcrde farkl\u0131 \u00e7al\u0131\u015fmalarda da incelenmi\u015ftir [12, 13].\nMicrosoft'un 2023 y\u0131l\u0131nda ger\u00e7ekle\u015ftirdi\u011fi \u00e7al\u0131\u015fma, b\u00fcy\u00fck dil modellerinin t\u0131bbi s\u0131navlarda performans\u0131n\u0131 de\u011ferlendirme\nkonusunda \u00f6nemli bir katk\u0131 sa\u011flam\u0131\u015ft\u0131r. Bu \u00e7al\u0131\u015fmada, Microsoft'un geli\u015ftirdi\u011fi dil modelleri, \u00e7e\u015fitli t\u0131bbi s\u0131nav\nsorular\u0131na yan\u0131t verme yetenekleri a\u00e7\u0131s\u0131ndan test edilmi\u015ftir. Ara\u015ft\u0131rmada, dil modellerinin do\u011fruluk, kesinlik, duyarl\u0131l\u0131k\nve F1 skoru gibi metrikler kullan\u0131larak performanslar\u0131 analiz edilmi\u015ftir. Sonu\u00e7lar, Microsoft'un dil modellerinin t\u0131bbi\nbilgi tabanl\u0131 sorulara yan\u0131t verme konusunda y\u00fcksek do\u011fruluk oranlar\u0131na sahip oldu\u011funu ve bu modellerin t\u0131bbi e\u011fitim\nve klinik karar destek sistemlerinde kullan\u0131labilirli\u011fini g\u00f6stermi\u015ftir [14].\nDi\u011fer dillerde de benzer \u00e7al\u0131\u015fmalar mevcuttur. \u00c7in'de, b\u00fcy\u00fck dil modellerinin \u00c7in T\u0131p Lisans S\u0131nav\u0131 sorular\u0131na verdikleri\nyan\u0131tlar \u00fczerine yap\u0131lan \u00e7al\u0131\u015fmalar, bu modellerin t\u0131bbi bilgiye dayal\u0131 sorular\u0131 y\u00fcksek do\u011frulukla yan\u0131tlayabildi\u011fini\nortaya koymu\u015ftur [15]. Bu \u00e7al\u0131\u015fmalar, b\u00fcy\u00fck dil modellerinin dil ba\u011f\u0131ms\u0131z olarak t\u0131bbi bilgiye dayal\u0131 karar destek\nsistemleri olarak kullan\u0131labilece\u011fini g\u00f6stermektedir.\nFlores-Cohaila vd. [16] yapt\u0131\u011f\u0131 \u00e7al\u0131\u015fmada ChatGPT'nin GPT-3.5 ve GPT-4 versiyonlar\u0131n\u0131n Peru Ulusal Lisans\nT\u0131p S\u0131nav\u0131'ndaki (PULTS) performans\u0131 de\u011ferlendirilmi\u015ftir. PULTS, 2022 veri seti kullan\u0131larak yap\u0131lan analizde,\nChatGPT'nin do\u011fruluk oran\u0131 GPT-4 i\u00e7in %86 olarak elde edilirken GPT-3.5 i\u00e7in ise %77 olarak bulunmu\u015ftur.\nW\u00f3jcik vd. [17] yapt\u0131\u011f\u0131 \u00e7al\u0131\u015fmada ise ChatGPT-4'\u00fcn Polonya T\u0131p Uzmanl\u0131k Lisans S\u0131nav\u0131'ndaki performans\u0131 de\u011fer-lendirilmi\u015ftir. Haziran 2023'te yap\u0131lan de\u011ferlendirmede, ChatGPT'nin 120 soruluk bir seti %67.1 do\u011fruluk oranla 80\nsoruya do\u011fru yan\u0131t vererek tamamlad\u0131\u011f\u0131 belirtilmi\u015ftir.\nHuang vd. [18] taraf\u0131ndan yap\u0131lan \u00e7al\u0131\u015fmada, 38.Amerikan Radyoloji Koleji Radyasyon Onkolojisi E\u011fitim S\u0131nav\u0131\n(ROES) ve 2022 Red Journal Gray Zone vakalar\u0131 kullan\u0131larak ChatGPT-4 modelinin radyasyon onkolojisi alan\u0131ndaki\nperformans\u0131 de\u011ferlendirilmi\u015ftir. ChatGPT-4, ROES s\u0131nav\u0131nda %74.57 do\u011fruluk oran\u0131 ile ChatGPT-3.5'e g\u00f6re daha y\u00fck-sek bir performans sergilemi\u015ftir. \u00d6zellikle istatistik, merkezi sinir sistemi ve g\u00f6z, pediatri, biyoloji ve fizik alanlar\u0131nda\ng\u00fc\u00e7l\u00fc oldu\u011fu; Gray Zone vakalar\u0131nda ise ki\u015fiselle\u015ftirilmi\u015f tedavi yakla\u015f\u0131mlar\u0131 sunma konusunda y\u00fcksek do\u011fruluk\nve kapsaml\u0131l\u0131k sergiledi\u011fi belirtilmi\u015ftir. Ancak, klinik kullan\u0131ma haz\u0131r olmad\u0131\u011f\u0131 ve verdi\u011fi bilgilerin do\u011frulanmas\u0131\ngerekti\u011fi vurgulanm\u0131\u015ft\u0131r.\nChatGPT'nin T\u0131p e\u011fitiminde kullan\u0131labilirli\u011fi ve ulusal t\u0131p s\u0131navlar\u0131ndaki ba\u015far\u0131lar\u0131 \u00e7e\u015fitli ara\u015ft\u0131rmalarda yer bulmu\u015ftur.\nKung vd. [19] taraf\u0131ndan Pakistan'da yap\u0131lan bir \u00e7al\u0131\u015fmada ChatGPT'nin \u00f6\u011frenim asistanl\u0131\u011f\u0131, ki\u015fiselle\u015ftirilmi\u015f e\u011fitim\nve otomatik puanlama sa\u011flamas\u0131 sebebiyle t\u0131p e\u011fitim ve ara\u015ft\u0131rmalarda etkili bir \u015fekilde kullan\u0131labilece\u011fi belirtilmi\u015ftir.\nBu \u00e7al\u0131\u015fmalar, b\u00fcy\u00fck dil modellerinin farkl\u0131 dillerde t\u0131bbi bilgi \u00f6l\u00e7me s\u0131ralamalar\u0131ndaki ba\u015far\u0131m\u0131, dil modellerinin\nperformans\u0131, e\u011fitildikleri veri setlerinin kalitesine ve kapsam\u0131na ba\u011fl\u0131d\u0131r.\nOpenAI taraf\u0131ndan geli\u015ftirilen ChatGPT ve Google taraf\u0131ndan geli\u015ftirilen Gemini, geni\u015f veri k\u00fcmeleri \u00fczerinde\ne\u011fitilerek insan benzeri metin \u00fcretme ve yan\u0131t verme yetenekleri en ileri modeller aras\u0131nda yer almaktad\u0131r. Bu modeller,\ngeni\u015f bir bilgi taban\u0131na sahip olmalar\u0131 ve dil i\u015fleme yetenekleri sayesinde \u00e7e\u015fitli uygulamalarda ba\u015far\u0131l\u0131 bir \u015fekilde\nkullan\u0131lmaktad\u0131r. Bu ba\u011flamda, ChatGPT ve Gemini gibi modellerin T\u00fcrk\u00e7e TUS sorular\u0131na verdikleri yan\u0131tlar\u0131n\nperformans\u0131n\u0131 de\u011ferlendirmek, bu modellerin T\u00fcrk\u00e7e dilindeki t\u0131bbi \u00f6l\u00e7me ve de\u011ferlendirme alan\u0131na kullan\u0131labilirli\u011fini\nanlamak a\u00e7\u0131s\u0131ndan kritik \u00f6neme sahiptir."}, {"title": "Y\u00f6ntem", "content": "Yapay zeka ve DD\u0130'deki geli\u015fmeler, OpenAI'nin ChatGPT-4'\u00fc, ChatGPT-4o ve Google'\u0131n Gemini'si gibi geli\u015fmi\u015f,\nmodellerin \u00fcretilmesine yol a\u00e7m\u0131\u015ft\u0131r. Bu modeller, insan diline en yak\u0131n cevaplar ve metinler \u00fcretmekte ve sorulan\nsorulara bir insan gibi etkile\u015fimli \u015fekilde cevap vermeyi ama\u00e7lamaktad\u0131r. Bu \u00e7al\u0131\u015fmada T\u00fcrkiye'de t\u0131p \u00f6\u011frencilerine\nuygulanan TUS sorular\u0131 s\u00f6z\u00fc edilen \u00fc\u00e7 modele sorularak, verilen cevaplar\u0131n do\u011frulu\u011fu incelenmi\u015ftir.\nChatGPT-4, OpenAI'nin Generative Pretrained Transformer (GPT), T\u00fcrk\u00e7e anlam\u0131 \u00dcretken \u00d6nceden E\u011fitilmi\u015f\nD\u00f6n\u00fc\u015ft\u00fcr\u00fcc\u00fcs\u00fc'd\u00fcr. Bir d\u00f6n\u00fc\u015ft\u00fcr\u00fcc\u00fc mimarisi \u00fczerine in\u015fa edilmi\u015ftir ve \u00e7e\u015fitli metin verilerinden olu\u015fan geni\u015f"}]}