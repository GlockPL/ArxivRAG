{"title": "TIPTA UZMANLIK SINAVINDA (TUS) B\u00dcY\u00dcK D\u0130L\nMODELLER\u0130 \u0130NSANLARDAN DAHA MI BA\u015eARILI?", "authors": ["Yesim Aygul", "Muge Olucoglu", "Adil Alpkocak"], "abstract": "Yapay zekan\u0131n, do\u011fal dil i\u015fleme alan\u0131ndaki son geli\u015fmeler, yapay zekan\u0131n t\u0131p e\u011fitimi ve de\u011fer-\nlendirmesindeki potansiyelini ortaya \u00e7\u0131karm\u0131\u015ft\u0131r. Bug\u00fcn yapay zeka modelleri t\u0131bbi sorular\u0131 ba\u015far\u0131\nile yan\u0131tlayabilmektedir. Sa\u011fl\u0131k profesyonellerine yard\u0131mc\u0131 olabilmektedir. Bu \u00e7al\u0131\u015fma, \u00fc\u00e7 farkl\u0131\nyapay zeka modelinin 2021 1. D\u00f6nem T\u0131pta Uzmanl\u0131k S\u0131nav\u0131'ndaki (TUS) T\u00fcrk\u00e7e t\u0131p sorular\u0131n\u0131\nyan\u0131tlamadaki performanslar\u0131n\u0131 de\u011ferlendirmektedir. TUS, klinik (KTBT) ve temel (TTBT) t\u0131p\nbilimleri genelinde toplamda 240 sorudan olu\u015fmaktad\u0131r. KTBT'deki sonu\u00e7lara g\u00f6re Gemini'nin\n82 soruyu, ChatGPT-4'\u00fcn 105 soruyu ve ChatGPT-4o'nun 117 soruyu do\u011fru yan\u0131tlad\u0131\u011f\u0131 sonucu\nelde edilmi\u015ftir. TTBT'de ise Gemini ve ChatGPT-4 93, ChatGPT-40 107 soruyu cevap anahtar\u0131na\ng\u00f6re do\u011fru cevaplam\u0131\u015ft\u0131r. ChatGPT-40, KTBT ve TTBT'ye g\u00f6re s\u0131rayla en y\u00fcksek 113 ve 106\npuan\u0131 alan adaydan daha iyi performans g\u00f6stermi\u015ftir. Bu \u00e7al\u0131\u015fma, yapay zekan\u0131n t\u0131p e\u011fitimi ve\nde\u011ferlendirmedeki potansiyelinin \u00f6nemini vurgulamaktad\u0131r. Geli\u015fmi\u015f modellerin y\u00fcksek do\u011fruluk ve\nba\u011flamsal anlay\u0131\u015f elde edebildi\u011fini g\u00f6stererek bunlar\u0131n t\u0131p e\u011fitimi ve de\u011ferlendirmesindeki potansiyel\nrol\u00fcn\u00fc g\u00f6stermektedir.", "sections": [{"title": "1 Giri\u015f", "content": "T\u00fcrkiye'de T\u0131pta Uzmanl\u0131k S\u0131nav\u0131 (TUS) olarak bilinen s\u0131nav, t\u0131p doktorlar\u0131n\u0131n uzmanla\u015fmak istedikleri alanlarda\ne\u011fitim almak i\u00e7in uzmanl\u0131k e\u011fitimine giri\u015f amac\u0131yla yap\u0131lan bir s\u0131ralama ba\u015far\u0131lar\u0131 s\u0131nav\u0131d\u0131r [1]. Bu s\u0131nav, bir aday\u0131n,\nklinik bilgilerini ve t\u0131bbi kavramlar bilgilerini test etmek \u00fczere tasarlanm\u0131\u015ft\u0131r. Bu s\u0131navlar\u0131n karma\u015f\u0131kl\u0131\u011f\u0131, haz\u0131rl\u0131k ve\nde\u011ferlendirme i\u00e7in yenilik\u00e7i yakla\u015f\u0131mlar gerektirmektedir.\nBu makale, TUS sorular\u0131n\u0131n \u00e7\u00f6z\u00fcm\u00fcnde geli\u015fmi\u015f yapay zeka modellerinden \u00fc\u00e7 tanesini kullanarak sonu\u00e7lar\u0131n\u0131 ara\u015ft\u0131r-\nmakta, performanslar\u0131n\u0131n kar\u015f\u0131la\u015ft\u0131r\u0131lmas\u0131 ve de\u011ferlendirmesi i\u00e7in potansiyelini sunmaktad\u0131r. Bu kar\u015f\u0131la\u015ft\u0131rmal\u0131 \u00e7al\u0131\u015f-\nmada y\u00f6ntem olarak, yapay zeka modellerinin her birine bir TUS soru seti girdi olarak verilip sonu\u00e7lar\u0131 kaydedilmi\u015ftir.\n\u00c7al\u0131\u015fmada 2021 y\u0131l\u0131na ait 1. D\u00f6nem TUS sorular\u0131 [2, 3] ile \u00e7al\u0131\u015f\u0131lm\u0131\u015ft\u0131r. Bu d\u00f6neme ait s\u0131navda toplam 240 adet\nsoru bulunmaktad\u0131r. Bu sorular anatomi, fizyoloji, patoloji ve klinik senaryolar dahil olmak \u00fczere geni\u015f bir t\u0131bbi konu\nyelpazesini kapsamaktad\u0131r. Her modelin yan\u0131tlar\u0131 do\u011fruluklar\u0131na ve a\u00e7\u0131klama derinliklerine g\u00f6re de\u011ferlendirilmi\u015ftir. Bu\nmetadoloji, her modelin ba\u015far\u0131m\u0131n\u0131n de\u011ferlendirilmesine olanak tan\u0131maktad\u0131r.\nChatGPT-4, ChatGPT-40 ve Gemini gibi yapay zeka modelleridir. Bu BDM teknolojileri, zorlu konularda an\u0131nda\ngeri bildirim ve farkl\u0131 bak\u0131\u015f a\u00e7\u0131lar\u0131 sunarak \u00f6\u011frenciler i\u00e7in tamamlay\u0131c\u0131 ara\u00e7lar olarak hizmet edebilmektedir. Dahas\u0131,\ne\u011fitimcilere yayg\u0131n kavram yan\u0131lg\u0131lar\u0131n\u0131 ve \u00f6\u011frencilerin zorland\u0131klar\u0131 alanlar\u0131 tespit etmede yard\u0131mc\u0131 olabilir ve b\u00f6ylece\n\u00f6\u011fretim stratejilerini daha etkili bir \u015fekilde uyarlayabilmektedir. Bununla birlikte, t\u0131bbi kavramlar\u0131n ve klinik becerilerin\nkapsaml\u0131 bir \u015fekilde anla\u015f\u0131lmas\u0131n\u0131 sa\u011flamak i\u00e7in yapay zekaya olan g\u00fcven geleneksel \u00f6\u011frenme y\u00f6ntemleriyle birlikte\ndengeli ilerlemelidir.\nBu \u00e7al\u0131\u015fma, Gemini, ChatGPT-4 ve ChatGPT-40 gibi geli\u015fmi\u015f yapay zeka modellerinin t\u0131p e\u011fitiminde ve de\u011ferlendirme\ns\u00fcre\u00e7lerinde nas\u0131l kullan\u0131labilece\u011fini g\u00f6stermektedir. Bu modellerin TUS sorular\u0131n\u0131 \u00e7\u00f6zme yeteneklerini kapsaml\u0131\nbir \u015fekilde ortaya koymu\u015ftur. Bu \u00e7al\u0131\u015fma, yapay zekan\u0131n, a\u00e7\u0131klama ve do\u011fruluk gibi yetenekleri ele al\u0131nd\u0131\u011f\u0131nda t\u0131p\ne\u011fitimi ve de\u011ferlendirme s\u00fcre\u00e7lerine katk\u0131 sa\u011flayaca\u011f\u0131 sonucuna var\u0131lm\u0131\u015ft\u0131r. Yapay zeka modellerinin t\u0131p e\u011fitiminde\nyeni uygulamalar i\u00e7in ara\u015ft\u0131rma konular\u0131 ve \u00e7ok \u00e7e\u015fitli uygulama alanlar\u0131 sunabilece\u011fini g\u00f6stermi\u015ftir.\nBu \u00e7al\u0131\u015fmadaki temel ama\u00e7, yapay zeka modellerindeki teknolojilerinin h\u0131zl\u0131 geli\u015fimi ve farkl\u0131 yan\u0131t verme yetenek-\nlerinin de\u011ferlendirilmesini ortaya koymakt\u0131r. Bu \u00e7al\u0131\u015fma, ChatGPT-4, ChatGPT-40 ve Google Gemini yapay zeka\nmodellerinin performans\u0131n\u0131 2021 y\u0131l\u0131na ait 1. D\u00f6nem TUS'a ait 240 soru \u00fczerinden verilen cevaplarla kar\u015f\u0131la\u015ft\u0131rmay\u0131\nama\u00e7lamaktad\u0131r. Bu kar\u015f\u0131la\u015ft\u0131rma, yapay zeka teknolojilerinin geli\u015fimini ve farkl\u0131l\u0131klar\u0131n\u0131 analiz etmeye olanak tan\u0131-\nmaktad\u0131r. Bu \u00e7al\u0131\u015fma, t\u0131bbi e\u011fitim ve s\u0131nav haz\u0131rl\u0131\u011f\u0131 gibi spesifik alanlarda hangi yapay zeka modelinin daha yararl\u0131\noldu\u011funu tespit ederek, kullan\u0131c\u0131lar i\u00e7in en uygun \u00f6\u011frenme ara\u00e7lar\u0131n\u0131n se\u00e7ilmesine yard\u0131mc\u0131 olmay\u0131 hedeflemektedir.\nBu \u00e7al\u0131\u015fman\u0131n ikinci b\u00f6l\u00fcm\u00fcnde B\u00fcy\u00fck Dil Modellerinin sa\u011fl\u0131k alan\u0131nda kullan\u0131m y\u00f6ntemlerinden ve T\u00fcrkiye'de\nyap\u0131lan T\u0131pta Uzmanl\u0131k S\u0131nav\u0131'na benzer yurt d\u0131\u015f\u0131ndaki t\u0131p e\u011fitiminde kullan\u0131lan s\u0131navlar\u0131n yap\u0131lan yapay zeka\nmodelleri ile \u00e7\u00f6z\u00fcmlerinden bahsedilecektir. \u00c7al\u0131\u015fman\u0131n \u00fc\u00e7\u00fcnc\u00fc b\u00f6l\u00fcm\u00fcnde ise kullan\u0131lan y\u00f6ntemler Open Al'\u0131n\ngeli\u015ftirdi\u011fi ChatGPT-4, ChatGPT-40, ve Google'\u0131n geli\u015ftirdi\u011fi Gemini modellerinden ve bu modellerin birbirleriyle\nk\u0131yaslamas\u0131ndan bahsedilmektedir. D\u00f6rd\u00fcnc\u00fc b\u00f6l\u00fcmde ise modellerin k\u0131yaslamal\u0131 sonu\u00e7lar\u0131 ba\u015far\u0131m ile birlikte\nbulgular ele al\u0131nmakta olup sunulmaktad\u0131r. Be\u015finci b\u00f6l\u00fcmde, t\u00fcm makale \u00f6zetlenerek elde edilen ba\u015far\u0131m sonu\u00e7lar\u0131\nsunulmaktad\u0131r."}, {"title": "2 B\u00fcy\u00fck Dil Modelleri ve T\u0131bbi Uygulamalar\u0131", "content": "B\u00fcy\u00fck Dil Modelleri (BDM) \u00e7e\u015fitli alanlarda uygulamalar\u0131yla b\u00fcy\u00fck bir devrim yaratm\u0131\u015ft\u0131r. Bu modeller, \u00e7e\u015fitli\nveri k\u00fcmelerinde kapsaml\u0131 e\u011fitime dayal\u0131 olarak insan benzeri metin i\u015fleme ve \u00fcretme yetenekleriyle karakterize\nedilmektedir [4]. BDM'nin tarihsel geli\u015fimi, ara\u015ft\u0131rmac\u0131lar\u0131n insan benzeri metinleri anlayabilen ve \u00fcretebilen sistemler\nolu\u015fturmay\u0131 ama\u00e7lad\u0131klar\u0131 Do\u011fal Dil \u0130\u015fleme (DD\u0130) ve makine \u00f6\u011frenimi alan\u0131ndaki ilk \u00e7al\u0131\u015fmalara kadar uzanmaktad\u0131r.\nBDM'nin temel \u00f6zellikleri aras\u0131nda \u00e7ok miktarda metin verisinden \u00f6\u011frenme, karma\u015f\u0131k dil kal\u0131plar\u0131n\u0131 yakalama ve tutarl\u0131\nve ba\u011flamsal olarak ilgili metinler \u00fcretme becerileri yer almaktad\u0131r. Bu modeller tipik olarak girdi metnini i\u015fleyen ve\n\u00f6\u011frenilen kal\u0131plara dayal\u0131 \u00e7\u0131kt\u0131 \u00fcreten \u00e7ok katmanl\u0131 sinir a\u011flar\u0131ndan olu\u015fmaktad\u0131r. Bu da BDM'leri farkl\u0131 alanlardaki\n\u00e7e\u015fitli uygulamalar i\u00e7in \u00e7ok y\u00f6nl\u00fc ara\u00e7lar haline getirmektedir.\nBDM'ler, b\u00fcy\u00fck miktarda metinsel veriyi i\u015flemelerini sa\u011flayan d\u00f6n\u00fc\u015ft\u00fcr\u00fcc\u00fc mimariler kullan\u0131larak olu\u015fturulmu\u015ftur. Bu\nmodeller, \u00e7ok \u00e7e\u015fitli konular\u0131 ve kavramlar\u0131 kapsayan milyarlarca kelime i\u00e7eren derlemler \u00fczerinde \u00f6nceden e\u011fitilmi\u015ftir.\n\u00d6n e\u011fitim a\u015famas\u0131, BDM'lerin deyimsel ifadeler ve alana \u00f6zg\u00fc terminolojiler de dahil olmak \u00fczere incelikli bir dil\nanlay\u0131\u015f\u0131 geli\u015ftirmesine olanak tan\u0131maktad\u0131r. \u00d6zel veri k\u00fcmeleri \u00fczerinde yap\u0131lan ince ayarlar, belirli g\u00f6revleri yerine\ngetirme yeteneklerini daha da geli\u015ftirerek onlar\u0131 sa\u011fl\u0131k alan\u0131nda kolayl\u0131klar sa\u011flamaktad\u0131r.\nBDM'ler bir\u00e7ok farkl\u0131 alanda kullan\u0131larak, kullan\u0131c\u0131lar\u0131na \u00f6nemli katk\u0131lar sa\u011flamaktad\u0131r. Bu geli\u015fmi\u015f dil modelleri,\nte\u015fhis ve tedavi i\u00e7in yeni olanaklar sunmu\u015ftur. BDM'ler, t\u0131bbi metinlerin analiz edilmesi, hasta sorular\u0131na yan\u0131t verilmesi,"}, {"title": "3 Y\u00f6ntem", "content": "Yapay zeka ve DD\u0130'deki geli\u015fmeler, OpenAI'nin ChatGPT-4'\u00fc, ChatGPT-4o ve Google'\u0131n Gemini'si gibi geli\u015fmi\u015f\nmodellerin \u00fcretilmesine yol a\u00e7m\u0131\u015ft\u0131r. Bu modeller, insan diline en yak\u0131n cevaplar ve metinler \u00fcretmekte ve sorulan\nsorulara bir insan gibi etkile\u015fimli \u015fekilde cevap vermeyi ama\u00e7lamaktad\u0131r. Bu \u00e7al\u0131\u015fmada T\u00fcrkiye'de t\u0131p \u00f6\u011frencilerine\nuygulanan TUS sorular\u0131 s\u00f6z\u00fc edilen \u00fc\u00e7 modele sorularak, verilen cevaplar\u0131n do\u011frulu\u011fu incelenmi\u015ftir.\nChatGPT-4, OpenAI'nin Generative Pretrained Transformer (GPT), T\u00fcrk\u00e7e anlam\u0131 \u00dcretken \u00d6nceden E\u011fitilmi\u015f\nD\u00f6n\u00fc\u015ft\u00fcr\u00fcc\u00fcs\u00fc'd\u00fcr. Bir d\u00f6n\u00fc\u015ft\u00fcr\u00fcc\u00fc mimarisi \u00fczerine in\u015fa edilmi\u015ftir ve \u00e7e\u015fitli metin verilerinden olu\u015fan geni\u015f\nbir derlem \u00fczerinde denetimsiz \u00f6\u011frenme kullan\u0131larak e\u011fitilmi\u015ftir. ChatGPT-4'\u00fcn temel amac\u0131, ba\u011flamsal olarak alakal\u0131\nve tutarl\u0131 metin yan\u0131tlar\u0131 \u00fcreterek insan-bilgisayar etkile\u015fimini geli\u015ftirmektir [20]. Bu model, insan benzeri metinlerin\nanla\u015f\u0131lmas\u0131n\u0131n ve \u00fcretilmesinin \u00e7ok \u00f6nemli oldu\u011fu otomatik m\u00fc\u015fteri hizmetleri, i\u00e7erik olu\u015fturma ve e\u011fitim yard\u0131m\u0131 gibi\nuygulamalarda yayg\u0131n olarak kullan\u0131lmaktad\u0131r.\nChatGPT-4, sadece metinsel soru-cevaplar\u0131n yan\u0131nda, g\u00f6r\u00fcnt\u00fc girdilerini de kabul edip bu g\u00f6r\u00fcnt\u00fcler \u00fczerinde de\nmetinsel olarak cevap vermektedir. ChatGPT-4, metin ve g\u00f6rsel i\u00e7eren belge, ekran g\u00f6r\u00fcnt\u00fcs\u00fc ve diyagramlar olmak\n\u00fczere \u00e7e\u015fitli metin girdilerinde oldu\u011fu gibi bir ba\u015far\u0131m sergilemektedir. Bu \u00e7al\u0131\u015fmada kullan\u0131lan TUS sorular\u0131\ni\u00e7erisindeki 7 g\u00f6rsel i\u00e7eren soru yer almaktad\u0131r.\n13 May\u0131s 2024'te duyurulan, ChatGPT-4'\u00fcn optimize edilmi\u015f bir versiyonu olan ChatGPT-4o, \u00e7\u0131kt\u0131lar\u0131n kalitesinden\n\u00f6d\u00fcn vermeden yan\u0131t s\u00fcresi ve hesaplama verimlili\u011fi gibi ba\u015far\u0131m \u00f6l\u00e7\u00fcmlerini iyile\u015ftirmek i\u00e7in \u00f6zel olarak tasarlanm\u0131\u015ft\u0131r.\nChatGPT-40'daki o \u201comni\u201d \u201cher \u015fey\u201d anlam\u0131na gelmektedir. Di\u011fer GPT versiyonlar\u0131ndan farkl\u0131 olarak bu versiyonda\nsorgulara sadece metinsel \u00e7\u0131kt\u0131lar \u00fcretmek yerine sesli \u00e7\u0131kt\u0131lar da sunmaktad\u0131r. Geli\u015ftirilmi\u015f optimizasyon stratejileri ile\nChatGPT-40'nun cevap verme h\u0131z\u0131 artm\u0131\u015ft\u0131r.\nBu \u00e7al\u0131\u015fmada kullan\u0131lan \u00fc\u00e7\u00fcnc\u00fc model ise Google'\u0131n geli\u015ftirdi\u011fi Gemini'dir. Castor ve Pollux ad\u0131ndaki iki sinir a\u011f\u0131ndan\nolu\u015fan b\u00fcy\u00fck bir dil modeli olan Gemini, \u00e7e\u015fitli veri t\u00fcrlerini i\u015flemek i\u00e7in denetimli ve denetimsiz \u00f6\u011frenme tekniklerinin\nbir kombinasyonunu kullanmaktad\u0131r [21]. Bu da onu g\u00f6r\u00fcnt\u00fc altyaz\u0131lar\u0131, video analizi ve ger\u00e7ek zamanl\u0131 dil \u00e7evirisi\ngibi \u00e7e\u015fitli uygulamalarda \u00e7ok y\u00f6nl\u00fc hale getirmektedir.\nBu \u00e7al\u0131\u015fman\u0131n temel ara\u015ft\u0131rma sorusu, TUS \u00f6zelinde hem bu modellerin kendi i\u00e7inde kar\u015f\u0131la\u015ft\u0131r\u0131lmalar\u0131 hem de insan\nve model ba\u015far\u0131mlar\u0131 aras\u0131ndaki fark\u0131n incelenmesidir. T\u00fcrkiye de uygulanan TUS 2021 1. D\u00f6neme ait 120'\u015fer sorudan\nolu\u015fan Klinik T\u0131p Bilimleri Testi ve Temel T\u0131p Bilimleri Testi bu \u00e7al\u0131\u015fmada kullan\u0131lan bu \u00fc\u00e7 modelle -ChatGPT-4,\nChatGPT-4o ve Google Gemini- tek tek sorgulanarak cevaplar\u0131 \u00d6l\u00e7me Se\u00e7me ve Yerle\u015ftirme Merkezi'nin (\u00d6SYM)\nvermi\u015f oldu\u011fu cevap anahtar\u0131 ile kar\u015f\u0131la\u015ft\u0131r\u0131lm\u0131\u015ft\u0131r.\n\u00dc\u00e7 modele de veri k\u00fcmesindeki sorular teker teker yaz\u0131l\u0131 bi\u00e7imde sorulmu\u015ftur. B\u00fct\u00fcn deneylerde yanl\u0131\u015f verilen cevaplara\n\"Emin misin?\" \u015feklinde tekrar sorulmu\u015ftur. ChatGPT-4 ve ChatGPT-4o \"Emin misin?\" sorusuna verdi\u011fi ikinci yan\u0131tta\nde\u011fi\u015fiklik yapmam\u0131\u015ft\u0131r. \u00d6te yandan, Google Gemini, ChatGPT versiyonlar\u0131ndan farkl\u0131 olarak verdi\u011fi ilk cevaptan farkl\u0131\ncevaplar \u00fcretmi\u015ftir. Bu durumda, ikinci cevab\u0131 as\u0131l olarak kay\u0131t edilmi\u015ftir."}, {"title": "3.1 Veri K\u00fcmesi", "content": "Bu \u00e7al\u0131\u015fmada \u00d6SYM'nin yapm\u0131\u015f oldu\u011fu 2021 TUS 1. D\u00f6nem s\u0131nav\u0131 temel veri k\u00fcmesi olarak kullan\u0131lm\u0131\u015ft\u0131r. Bu\ns\u0131nav iki b\u00f6l\u00fcmden olu\u015fmaktad\u0131r: Klinik T\u0131p Bilimleri Testi (KTBT) ve Temel T\u0131p Bilimleri Testi (TTBT). Her bir\nb\u00f6l\u00fcmde 5 se\u00e7enekli 120 adet soru bulunmaktad\u0131r. S\u0131navda 7 adet g\u00f6rsel i\u00e7erikli sorular bulunmaktad\u0131r. Bunlardan; 2\ntanesi KTBT s\u0131nav\u0131na ait, 5 tanesi TTBT s\u0131nav\u0131na ait g\u00f6rsel i\u00e7erikli sorulard\u0131r. Bu g\u00f6rseller 3 il\u00fcstrasyon, 2 grafik, 1\n\u015fekil ve 1 foto\u011fraftan olu\u015fmaktad\u0131r. S\u0131nav kitap\u00e7\u0131\u011f\u0131 ve cevap anahtar\u0131 \u00d6SYM'nin web sitesinde kamuya a\u00e7\u0131k olarak\nPDF dosya format\u0131nda yay\u0131nlanm\u0131\u015ft\u0131r [3, 2]. Bu dosya elle temizlenerek sorular\u0131n metinleri ay\u0131klanm\u0131\u015ft\u0131r. Sorular-\ndaki g\u00f6rseller de benzer \u015fekilde elle ay\u0131klanm\u0131\u015f veya ekran g\u00f6r\u00fcnt\u00fcs\u00fc al\u0131n\u0131p PNG format\u0131nda kaydedilmi\u015ftir. Soru-\nlar\u0131n metin i\u00e7erikleri ve PNG format\u0131ndaki g\u00f6r\u00fcnt\u00fc dosyalar\u0131na https://www.kaggle.com/datasets/yeimaygl/\n2021-1-dnem-tus-sorular-veri-seti linkinden ula\u015f\u0131labilmektedir.\nLiterat\u00fcrdeki di\u011fer \u00e7al\u0131\u015fmalarda yer verilen test s\u0131navlar\u0131ndan farkl\u0131 olarak TUS sorular\u0131 5 \u015f\u0131ktan olu\u015fmaktad\u0131r. Di\u011fer\n\u00e7al\u0131\u015fmalardaki [22] 4 \u015f\u0131kl\u0131 sorularda do\u011fru cevab\u0131 tahmin etme olas\u0131l\u0131\u011f\u0131 %25 iken 5 \u015f\u0131kl\u0131 soru i\u00e7in %20'dir, bu da rasgele\ntahminin daha az etkili olmas\u0131n\u0131 sa\u011flamaktad\u0131r. Ayr\u0131ca se\u00e7enek say\u0131s\u0131 daha fazla oldu\u011fu i\u00e7in do\u011fru cevab\u0131 bulmak daha\nfazla d\u00fc\u015f\u00fcnme gerektirebilir ki bu durum, modelin daha fazla bilgi i\u015flemesi ve analiz etmesini gerektirip cevap verme\ns\u00fcresini uzatabilir."}, {"title": "4 Deney Sonu\u00e7lar\u0131 ve Tart\u0131\u015fma", "content": "Bu b\u00f6l\u00fcmde, \u00e7al\u0131\u015fmada kullan\u0131lan veri k\u00fcmeleri detayl\u0131 bir \u015fekilde a\u00e7\u0131klanm\u0131\u015ft\u0131r. Ayr\u0131ca her bir deney kurgusu ve\ndeneylerden elde edilen sonu\u00e7lar g\u00f6sterilmi\u015ftir. Her bir modelin ba\u015far\u0131m\u0131 detayl\u0131 olarak ele al\u0131nm\u0131\u015f ve sonu\u00e7lar\nkar\u015f\u0131la\u015ft\u0131rmal\u0131 olarak sunulmu\u015ftur.\n\u015eekil 2'de Gemini'nin cevaplayamad\u0131\u011f\u0131 g\u00f6rsel i\u00e7erikli TTBT ve KTBT'den \u00f6rnek olarak iki soruya yer verilmi\u015ftir.\nBu \u00e7al\u0131\u015fmada, g\u00f6rsel i\u00e7erikli sorular\u0131n t\u00fcm\u00fc i\u00e7in ChatGPT-4 ve ChatGPT-40 bir cevap verirken Gemini, TTBT'deki 2\n\u00d6SYM'nin haz\u0131rlam\u0131\u015f oldu\u011fu de\u011ferlendirme raporunda [23] 2021 TUS 1. D\u00f6nemde TTBT i\u00e7in 18436, KTBT i\u00e7inse\n18280 aday\u0131n s\u0131nav\u0131 ge\u00e7erli say\u0131lm\u0131\u015ft\u0131r. TTBT do\u011fru cevap say\u0131s\u0131 ortalamas\u0131 51.63 ve KTBT do\u011fru cevap say\u0131s\u0131\nortalamas\u0131 63.95 olarak hesapland\u0131\u011f\u0131 raporlanm\u0131\u015ft\u0131r. Bu do\u011frultuda, KTBT do\u011fru cevap say\u0131s\u0131 ortalamas\u0131 TBTT do\u011fru\ncevap say\u0131s\u0131 ortalamas\u0131ndan daha y\u00fcksek oldu\u011fu g\u00f6r\u00fclmektedir. Bununla birlikte, ChatGPT-40 ise her iki testte de\nba\u015far\u0131 olarak ortalaman\u0131n \u00fczerindedir. TTBT ve KTBT'de bulunan 120 sorunun tamam\u0131n\u0131 do\u011fru cevaplayan aday\nbulunmamakta olup TTBT'de 1 aday\u0131n 106 soruyu; KTBT'de ise 1 aday\u0131n 113 soruyu do\u011fru cevaplayarak en y\u00fcksek\ndo\u011fru cevap say\u0131s\u0131na ula\u015ft\u0131\u011f\u0131 raporlanm\u0131\u015ft\u0131r.Ayr\u0131ca TTBT'ye giren adaylar\u0131n do\u011fru cevap say\u0131lar\u0131n\u0131n 32-58 aral\u0131\u011f\u0131nda;\nKTBT'ye giren adaylar\u0131n ise do\u011fru cevap say\u0131lar\u0131 45-75 aral\u0131\u011f\u0131nda y\u0131\u011f\u0131ld\u0131\u011f\u0131 belirtilmi\u015ftir.\n\u015eekil 3a'da da g\u00f6r\u00fcld\u00fc\u011f\u00fc gibi TTBT'de 24 ve 32 numaral\u0131 sorular\u0131n %92 ile en y\u00fcksek, 110 ve 120 numaral\u0131 sorular\u0131n\nise %5 ile en d\u00fc\u015f\u00fck do\u011fru cevaplanma oran\u0131na sahip oldu\u011fu belirtilmi\u015ftir. ChatGPT-40 ve Gemini 24, 32 ve 110;\nChatGPT-4 ise 120 numaral\u0131 sorular i\u00e7in cevab\u0131 do\u011fru bir \u015fekilde vermi\u015ftir. Bununla birlikte, %67 oranla 73 numaral\u0131\nsoru en \u00e7ok bo\u015f b\u0131rak\u0131lan soru olup TTBT sorular\u0131n\u0131n bo\u015f b\u0131rak\u0131lma oranlar\u0131n\u0131n ortalamas\u0131 %16 olarak hesaplanm\u0131\u015ft\u0131r.\nBu kapsamda, \u00fc\u00e7 model de en \u00e7ok bo\u015f b\u0131rak\u0131lan soruyu cevap anahtar\u0131na uygun bir \u015fekilde cevaplam\u0131\u015ft\u0131r.\n\u015eekil 3b'deki KTBT'de ise 39 numaral\u0131 soru %96 ile en y\u00fcksek, 109 numaral\u0131 soru %3 ile en d\u00fc\u015f\u00fck do\u011fru cevaplanma\noran\u0131 olarak belirlenmi\u015ftir. Benzer \u015fekilde, \u00fc\u00e7 model de 39 numaral\u0131 soruyu cevap anahtar\u0131na uygun olarak do\u011fru\nbir \u015fekilde cevaplam\u0131\u015ft\u0131r. 109 numaral\u0131 soru, adaylar\u0131n %73'\u00fc taraf\u0131ndan bo\u015f b\u0131rak\u0131lm\u0131\u015f olup bu sorunun adaylar i\u00e7in\nzorlay\u0131c\u0131 bulunmu\u015f oldu\u011fu belirtilmi\u015ftir. ChatGPT-40 ise bu soru i\u00e7in yine do\u011fru cevab\u0131 sunmu\u015ftur. TTBT'de oldu\u011fu\ngibi KTBT'nin bo\u015f b\u0131rak\u0131lma oranlar\u0131n\u0131n ortalamas\u0131 %11.1 olarak hesapland\u0131\u011f\u0131 belirtilmi\u015ftir.\nT\u00fcm cevaplar g\u00f6z \u00f6n\u00fcne al\u0131nd\u0131\u011f\u0131nda TTBT ve KTBT testlerinde yapay zeka modelleri ortalama bir insandan \u00e7ok\ndaha iyi performans sergilemi\u015ftir. \u015eekil 4a ve \u015eekil 4b'de \u00f6zellikle ChatGPT-4o modeli, do\u011fru cevap say\u0131lar\u0131 ile \u00f6ne\n\u00e7\u0131kmaktad\u0131r. ChatGPT-40'dan al\u0131nan cevaplar ile cevap anahtar\u0131 olarak verilen sonu\u00e7lar kar\u015f\u0131la\u015ft\u0131r\u0131ld\u0131\u011f\u0131nda ChatGPT-40,\nTTBT ve KTBT testlerinde s\u0131ras\u0131yla 107 ve 117 soruyu do\u011fru cevaplam\u0131\u015ft\u0131r.\n\u015eekil 4a ve \u015eekil 4b'de yer verilen grafikler incelendi\u011finde 2021 TUS 1. D\u00f6nemi de\u011ferlendirmesi kapsam\u0131nda, TTBT\nve KTBT testlerinde yapay zeka modellerinin performans\u0131na dair yap\u0131lan analizler sonucunda TTBT'de Gemini ve"}, {"title": "5 Sonu\u00e7", "content": "Bu \u00e7al\u0131\u015fmada, ChatGPT-4, ChatGPT-4o ve Gemini dil modellerinin 2021 TUS 1. D\u00f6nem TTBT ve KTBT s\u0131nav\nsorular\u0131n\u0131 cevaplama ba\u015far\u0131mlar\u0131 de\u011ferlendirilmi\u015ftir. Yap\u0131lan deneyler, bu yapay zeka modellerinin, ortalama bir insan\u0131n\nperformans\u0131ndan \u00e7ok daha y\u00fcksek do\u011fruluk oranlar\u0131na sahip oldu\u011funu ortaya koymu\u015ftur. \u00d6zellikle ChatGPT-40 modeli,\nher iki test grubunda da en y\u00fcksek do\u011fruluk oran\u0131na ula\u015farak, en y\u00fcksek ba\u015far\u0131ma sahip oldu\u011fu g\u00f6r\u00fclm\u00fc\u015ft\u00fcr. Elde\nedilen sonu\u00e7lar, kullan\u0131lan dil modellerinin en iyi adaydan daha iyi performans g\u00f6sterdi\u011fini a\u00e7\u0131k\u00e7a ortaya koymu\u015ftur.\nBu bulgular \u0131\u015f\u0131\u011f\u0131nda, ara\u015ft\u0131rma sorusunun deneysel olarak yan\u0131tland\u0131\u011f\u0131n\u0131 ve hipotezin do\u011fruland\u0131\u011f\u0131 g\u00f6r\u00fclmektedir.\nModellerin do\u011fru cevap oranlar\u0131n\u0131n yan\u0131 s\u0131ra, ChatGPT-40 modelinin di\u011fer modellere k\u0131yasla anlaml\u0131 derecede daha\ny\u00fcksek do\u011fruluk oranlar\u0131na sahip oldu\u011funu g\u00f6zlemlenmi\u015ftir. ChatGPT-4 ve Gemini modelleri de genel olarak iyi\nperformans sergilemi\u015ftir. Bununla birlikte, \u00f6zellikle g\u00f6rsel i\u00e7erikli sorularda Gemini modelinin baz\u0131 zorluklar ya\u015fad\u0131\u011f\u0131\ng\u00f6zlemlenmi\u015ftir. ChatGPT-4 modeli, bir\u00e7ok soruya do\u011fru cevap vermi\u015f ancak ChatGPT-4o modeli kadar y\u00fcksek\ndo\u011fruluk oranlar\u0131na ula\u015famam\u0131\u015ft\u0131r.\nT\u00fcm bu bulgular, yapay zeka destekli dil modellerinin t\u0131bbi \u00e7e\u015fitli alanlarda etkili bir \u015fekilde kullan\u0131labilece\u011fini ve\nbu alanda \u00f6nemli bir potansiyele sahip oldu\u011funu g\u00f6stermektedir. \u00d6zellikle ChatGPT-40 modelinin y\u00fcksek do\u011fruluk\noranlar\u0131, yapay zekan\u0131n t\u0131bbi sorular\u0131 yan\u0131tlamada ve t\u0131bbi karar destek sistemlerinde kullan\u0131labilece\u011fi \u015feklinde\nde\u011ferlendirilmi\u015ftir."}]}