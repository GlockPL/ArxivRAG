{"title": "Cosmos-LLaVA: G\u00f6rselle Sohbet Etmek\nCosmos-LLaVA: Chatting with the Visual", "authors": ["Ahmed Zeer", "Eren Dogan", "Yusuf Erdem", "Elif \u0130nce", "Osama Shbib", "M. Egemen Uzun", "Atahan Uz", "M. Kaan Yuce", "H. Toprak Kesgin", "M. Fatih Amasyali"], "abstract": "\u00d6zet\u00e7e -Bu \u00e7al\u0131\u015fmada bir T\u00fcrk\u00e7e g\u00f6rsel talimat modeli\ngeli\u015ftirilerek bu modelin performans\u0131n\u0131 art\u0131rmaya y\u00f6nelik \u00e7e\u015fitli\nmodel mimarileri ve veri k\u00fcmesi kombinasyonlar\u0131 derinlemesine\nincelenmi\u015ftir. Farkl\u0131 b\u00fcy\u00fck dil modelleri ve g\u00f6r\u00fcnt\u00fc kodlay\u0131-\nc\u0131lar\u0131n\u0131n bir araya getirilmesiyle olu\u015fturulan Cosmos-LLaVA\nmodeli, T\u00fcrk\u00e7e dilindeki eksiklikleri gidermeye y\u00f6nelik olarak\ntasarlanm\u0131\u015ft\u0131r. Yap\u0131lan deneylerde, \u00e7e\u015fitli veri k\u00fcmeleri ile ya-\np\u0131lan ince ayarlar\u0131n model performans\u0131n\u0131 nas\u0131l etkiledi\u011fi detayl\u0131\nolarak ele al\u0131nm\u0131\u015ft\u0131r. Sonu\u00e7lar, model mimarisi ve veri k\u00fcmesi\nse\u00e7iminin performans \u00fczerinde \u00f6nemli bir etkiye sahip oldu\u011funu\ng\u00f6stermektedir.\n\nAnahtar Kelimeler yapay zeka, do\u011fal dil i\u015fleme, multimodelite,\nb\u00fcy\u00fck dil modelleri, g\u00f6rselden soru cevaplama, \u00fcretici modeller,\ninsan de\u011ferlendirmesi, yapay zeka hakemi\n\nAbstract-In this study, a Turkish visual instruction model\nwas developed and various model architectures and dataset\ncombinations were analysed to improve the performance of this\nmodel. The Cosmos-LLaVA model, which is built by combining\ndifferent large language models and image coders, is designed\nto overcome the deficiencies in the Turkish language. In the\nexperiments, the effects of fine-tuning with various datasets on\nthe model performance are analysed in detail. The results show\nthat model architecture and dataset selection have a significant\nimpact on performance.", "sections": [{"title": "I. GIRI\u015e", "content": "G\u00fcn\u00fcm\u00fczde Do\u011fal Dil \u0130\u015fleme alan\u0131nda yap\u0131lan \u00e7al\u0131\u015fmalar\nB\u00fcy\u00fck Dil Modellerinin (BDM) gelecekteki \u00f6nemini ortaya\nkoymaktad\u0131r. Bu modellerin geni\u015f kullan\u0131m alanlar\u0131, yetkin-\nliklerinin yaln\u0131zca metin i\u015fleme becerisiyle s\u0131n\u0131rl\u0131 kalmamas\u0131\ngerekti\u011fini g\u00f6stermektedir. Yaz\u0131l\u0131 ifadelerin yan\u0131nda bir resmin\nanlamland\u0131r\u0131lmas\u0131 ve bu do\u011frultuda yan\u0131tlar \u00fcretilebilmesi de\nb\u00fcy\u00fck \u00f6nem ta\u015f\u0131maktad\u0131r. Di\u011fer dillerde yap\u0131lan \u00e7al\u0131\u015fmalarla\nk\u0131yasland\u0131\u011f\u0131nda yaln\u0131zca T\u00fcrk\u00e7e i\u00e7in olan \u00e7al\u0131\u015fmalar\u0131n azl\u0131\u011f\u0131\ng\u00f6r\u00fclmektedir. \u00c7al\u0131\u015fman\u0131n amac\u0131, literat\u00fcrdeki bu eksikli\u011fi\ngidermek ve sistematik bir yol izleyerek sonraki ara\u015ft\u0131rmac\u0131lar\ni\u00e7in g\u00fc\u00e7l\u00fc bir temel olu\u015fturmakt\u0131r.\n\nBu ba\u011flamda ge\u00e7mi\u015f \u00e7al\u0131\u015fmalarda kullan\u0131lan veri k\u00fcme-\nleri ile \u00e7al\u0131\u015fmada olu\u015fturulan veri k\u00fcmeleri kar\u015f\u0131la\u015ft\u0131r\u0131lm\u0131\u015ft\u0131r.\nSe\u00e7ilen veri k\u00fcmeleri ve model mimarilerinin olu\u015fturabilece\u011fi\nb\u00fct\u00fcn kombinasyonlar test edilmi\u015f, b\u00f6ylece en iyi performan-\ns\u0131n elde edilmesi ama\u00e7lanm\u0131\u015ft\u0131r. Yap\u0131lan de\u011ferlendirmelerde\nula\u015f\u0131lan bulgular, e\u011fitim s\u00fcre\u00e7lerindeki hiperparametre optimi-\nzasyonu gibi detaylarla birlikte gelecekte \u00e7al\u0131\u015fmalar i\u00e7in yol\ng\u00f6sterici niteliktedir."}, {"title": "II. MIMARI", "content": "Bir dil modeline g\u00f6r\u00fcnt\u00fcleri anlama ve yorumlama yete-\nne\u011fi kazand\u0131rmak amac\u0131yla yap\u0131lan ba\u015far\u0131l\u0131 \u00e7al\u0131\u015fmalarda [1]\na\u015fa\u011f\u0131daki yakla\u015f\u0131mlar izlenmi\u015ftir:"}, {"title": "", "content": "Modelin yap\u0131s\u0131nda \u00fc\u00e7 temel bile\u015fen bulunmaktad\u0131r:\n\n\u2022 G\u00f6r\u00fcnt\u00fc Kodlay\u0131c\u0131s\u0131\n\u2022 Projeksiyon Matrisi\n\u2022 B\u00fcy\u00fck Dil Modeli\n\nG\u00f6r\u00fcnt\u00fc kodlay\u0131c\u0131s\u0131n\u0131n \u00e7\u0131kt\u0131lar\u0131n\u0131n herhangi bir BDM'ye\naktar\u0131labilmesi i\u00e7in belirli bir projeksiyon matrisine ihtiya\u00e7\nduyulmaktad\u0131r. Modellerin \u00f6n e\u011fitim s\u00fcre\u00e7lerinde yaln\u0131zca bu\nprojeksiyon matrisi e\u011fitilmektedir. Bu i\u015flemde projeksiyon\nmatrisi, kodlay\u0131c\u0131n\u0131n \u00e7\u0131kt\u0131lar\u0131n\u0131n en iyi \u015fekilde yorumlanmak\n\u00fczere BDM'ye aktar\u0131lmas\u0131ndan sorumludur.\n\nFine-tuning (ince ayar) a\u015famas\u0131na ge\u00e7ildi\u011finde ise hem\ndil modelinin hem de g\u00f6r\u00fcnt\u00fc kodlay\u0131c\u0131s\u0131n\u0131n a\u011f\u0131rl\u0131klar\u0131 e\u011fitil-\nmeye ba\u015flanmaktad\u0131r. Bu a\u015famada, modelin sohbet yetenekleri\ngeli\u015ftirilmekte ve \u00e7e\u015fitli veri k\u00fcmeleriyle e\u011fitilerek perfor-\nmans\u0131 art\u0131r\u0131lmaktad\u0131r. Bu \u00e7al\u0131\u015fmada T\u00fcrk\u00e7ede y\u00fcksek perfor-\nmans g\u00f6sterdi\u011fi saptanan, farkl\u0131 mimarilerden iki dil modeli\nkullan\u0131lm\u0131\u015ft\u0131r: CosmosLLaMA-Instruct [2] ve TrendyolMistral\n[3]. Her iki deneyde de g\u00f6r\u00fcnt\u00fc kodlay\u0131c\u0131s\u0131 olarak ge\u00e7mi\u015f\n\u00e7al\u0131\u015fmalarda [1] ba\u015far\u0131l\u0131 sonu\u00e7lar elde edilen openai/clip-vit-\nlarge [4] modeli tercih edilmi\u015ftir."}, {"title": "III. VERI K\u00dcMELERI", "content": "Ge\u00e7mi\u015f \u00e7al\u0131\u015fmalarda geli\u015ftirilen veri k\u00fcmeleri, a\u00e7\u0131k kaynak\nbir model [5] arac\u0131l\u0131\u011f\u0131yla \u0130ngilizce'den T\u00fcrk\u00e7eye \u00e7evrilmi\u015ftir.\nModele verilen g\u00f6rseldeki metin ile \u00e7eviri sonucunda olu\u015fan\nmetnin birebir ayn\u0131 olmamas\u0131 sebebiyle bu veri k\u00fcmesinin\ngenis \u00f6l\u00e7ekli olarak kabul edilemeyece\u011fi g\u00f6r\u00fclm\u00fc\u015ft\u00fcr. Dola-\ny\u0131s\u0131yla Optik Karakter Tan\u0131ma (OCR) verilerinin \u0130ngilizce'den\nT\u00fcrk\u00e7eye \u00e7evrilmesinin anlaml\u0131 olmayaca\u011f\u0131 sonucuna var\u0131lm\u0131\u015f-\nt\u0131r. Bu sorunu \u00e7\u00f6zmek i\u00e7in geli\u015ftirilen yakla\u015f\u0131mlar, a\u015fa\u011f\u0131daki\niki alt ba\u015fl\u0131kta ayr\u0131nt\u0131l\u0131 olarak incelenmektedir. \u00c7al\u0131\u015fman\u0131n\nkalan\u0131nda \u00f6nceden olu\u015fturulmu\u015f veri k\u00fcmesi 99eren [6], bu\n\u00e7al\u0131\u015fmada geli\u015ftirilen veri k\u00fcmesi ise CosmosVQA [7]\u2013[9]\n\u015feklinde ifade edilmi\u015ftir. Veri k\u00fcmelerinin alt indisinin F\nolmas\u0131 ince-ayar k\u00fcmesinden, P olmas\u0131 ise \u00f6n e\u011fitim k\u00fcme-\nsinden bahsedildi\u011fini g\u00f6stermektedir.\n\nCosmosVQA = CosmosVQAp U CosmosVQAF\n\n99eren = 99erenp U 99eren F"}, {"title": "A. CosmosVQAP [7]", "content": "3 Milyon resim ve a\u00e7\u0131klama i\u00e7eren a\u00e7\u0131k kaynak CC3M\n[10] veri k\u00fcmesinden al\u0131nan 660 bin veri, yap\u0131lan de\u011ferlen-\ndirmelerde en iyi sonucu verdi\u011fi g\u00f6r\u00fclen \u00e7eviri arac\u0131 DeepL\n[11] kullan\u0131larak T\u00fcrk\u00e7eye \u00e7evrilmi\u015ftir. Tablo I'de g\u00f6sterildi\u011fi\ngibi bu a\u015famadaki verilerin amac\u0131 modele g\u00f6r\u00fcnt\u00fcy\u00fc anlam-\nland\u0131rma yetene\u011fini kazand\u0131rmakt\u0131r."}, {"title": "B. CosmosVQAF [8]", "content": "A\u015fa\u011f\u0131da listelenen \u00e7e\u015fitli kaynaklardan ve geni\u015f bir g\u00f6rev\nyelpazesine sahip veri k\u00fcmelerinden olu\u015fmaktad\u0131r. Kitaplar\nkullan\u0131larak olu\u015fturulan veri k\u00fcmesi d\u0131\u015f\u0131ndaki verilerin kay-\nnaklar\u0131 \u0130ngilizcedir. Bu veriler \u00f6n e\u011fitim verisi i\u00e7in kullan\u0131lan\ny\u00f6ntemler ile T\u00fcrk\u00e7eye \u00e7evrilmi\u015ftir."}, {"title": "", "content": "T\u00fcrk\u00e7e-Kitap [9]: Tamamen T\u00fcrk\u00e7e kaynaklardan top-\nlanan 100 bin kitab\u0131n derlenmesiyle olu\u015fturulmu\u015f bir veri\nk\u00fcmesidir. Veri setinin amac\u0131, modelin OCR becerilerini geli\u015f-\ntirerek g\u00f6rselde bulunan herhangi bir yaz\u0131n\u0131n model taraf\u0131ndan\nalg\u0131lanmas\u0131n\u0131 ve yorumlanmas\u0131n\u0131 sa\u011flamakt\u0131r.\n\nGQA [12]: Modelin \u00e7oklu muhakeme becerileri, mekansal\nanlay\u0131\u015f ve \u00e7ok ad\u0131ml\u0131 \u00e7\u0131kar\u0131mlar\u0131n\u0131 geli\u015ftirmeyi ama\u00e7layan bu\nveri k\u00fcmesinden 72 bin g\u00f6rsel i\u00e7eren bir veri seti olu\u015fturul-\nmu\u015ftur.\n\nCOCO [13]: Nesne tespiti ve segmentasyon g\u00f6revlerini\ni\u00e7eren bu veri k\u00fcmesinden 364 bin g\u00f6rsel i\u00e7eren bir veri seti\nolu\u015fturulmu\u015ftur.\n\nVG [14]: Nesneler aras\u0131 ili\u015fkilerin \u00e7\u00f6z\u00fcmlenmesini ele\nalan bu veri k\u00fcmesinden 86 bin g\u00f6rsel i\u00e7eren bir veri seti\nolu\u015fturulmu\u015ftur.\n\nHer veri setine ait \u00f6rnekler Tablo I'de g\u00f6sterilmi\u015ftir. B\u00fct\u00fcn\nveri k\u00fcmeleri a\u00e7\u0131k kaynak olarak payla\u015f\u0131lm\u0131\u015ft\u0131r. [7]-[9]"}, {"title": "IV. E\u011eITIM", "content": "\u00c7al\u0131\u015fmada en iyi modele ula\u015fabilmek i\u00e7in bir\u00e7ok veri\nk\u00fcmesi ve model mimarisi kombinasyonu denenmi\u015ftir. Bu\nb\u00f6l\u00fcmde genel olarak CosmosLLaMA-Instruct modellerinin\nge\u00e7irdi\u011fi e\u011fitim s\u00fcrecinden bahsedilecektir."}, {"title": "A. \u00d6n e\u011fitim", "content": "\u00d6n e\u011fitim s\u00fcrecinde yaln\u0131zca projeksiyon matrisi e\u011fitil-\nmektedir. Bu matris g\u00f6r\u00fcnt\u00fc kodlay\u0131c\u0131s\u0131n\u0131n elde etti\u011fi bilgileri\ndil modeline aktarmaktan sorumludur ve e\u011fitimi a\u015fa\u011f\u0131da be-\nlirtilen ayarlarla 7 saat s\u00fcrmektedir. E\u011fitim 4 adet NVIDIA\nA100 GPU kullan\u0131larak ger\u00e7ekle\u015ftirilmi\u015f olup her bir batch\nb\u00fcy\u00fckl\u00fc\u011f\u00fc 16 olacak \u015fekilde ayarlanm\u0131\u015ft\u0131r. E\u011fitimde learning\nrate scheduler olarak kosin\u00fcs kullan\u0131lm\u0131\u015f olup learning rate\ni\u00e7in 1e-3 de\u011feri belirlenmi\u015ftir. Gradient accumulation de\u011feri\n4 olarak se\u00e7ilmi\u015f ve e\u011fitim yaln\u0131zca 1 epoch \u00fczerinden ger\u00e7ek-le\u015ftirilmi\u015ftir. Ayr\u0131ca warmup oran\u0131 %3 olarak ayarlanm\u0131\u015ft\u0131r."}, {"title": "B. \u0130nce-Ayar", "content": "\u0130nce-ayar a\u015famas\u0131nda projeksiyon matrisi ve dil modeli\nayn\u0131 anda e\u011fitilmektedir. Bu s\u00fcre\u00e7te batch b\u00fcy\u00fckl\u00fc\u011f\u00fc 4 olarak\nbelirlenmi\u015f ve 4 adet NVIDIA A100 GPU kullan\u0131larak e\u011fitim\nger\u00e7ekle\u015ftirilmi\u015ftir. Learning rate 2e-5 olarak ayarlanm\u0131\u015f ve\ne\u011fitim 1 epoch boyunca s\u00fcrd\u00fcr\u00fclm\u00fc\u015ft\u00fcr. E\u011fitim s\u0131ras\u0131nda,\ngradient accumulation ad\u0131mlar\u0131 8 olarak belirlenmi\u015f ve war-\nmup oran\u0131 %3 olarak ayarlanm\u0131\u015ft\u0131r. E\u011fitim toplam 20 saat\ns\u00fcrm\u00fc\u015ft\u00fcr.\n\n\u0130nce-ayar e\u011fitimi ile modelin a\u011f\u0131rl\u0131klar\u0131, g\u00f6r\u00fcnt\u00fclere dair\ntalimatlar\u0131n etkin bir \u015fekilde yerine getirilmesi i\u00e7in optimize\nedilmi\u015ftir."}, {"title": "V. DE\u011eERLENDIRME METODU", "content": "E\u011fitimler sonucu elde edilen modelleri de\u011ferlendirmek i\u00e7in\nse\u00e7ilen g\u00f6rsellere ait 100 adet soru ve cevaptan olu\u015fan bir test\nk\u00fcmesi olu\u015fturulmu\u015ftur. Bu test k\u00fcmesi ile 3 farkl\u0131 metodoloji\nile de\u011ferlendirme yap\u0131lm\u0131\u015ft\u0131r."}, {"title": "A. Hakem: Dil Modeli", "content": "Bu \u00e7al\u0131\u015fman\u0131n yap\u0131ld\u0131\u011f\u0131 A\u011fustos 2024 tarihinde \u00e7o\u011fu \u00f6l-\u00e7\u00fcme g\u00f6re en iyi dil modeli olan OpenAi'\u0131n GPT-40 [15]\nmodeli hakem olarak kullan\u0131lm\u0131\u015ft\u0131r. Sorular, resimler ve mo-\ndellerin verdikleri cevaplar hakem olarak belirlenen GPT-40\nmodeline verilerek modelin yan\u0131ta ne kadar do\u011fru oldu\u011funa\ng\u00f6re 100 \u00fczerinden bir puan vermesi istenmi\u015ftir. GPT-4o'ya\npuanlatt\u0131rmak i\u00e7in kullan\u0131lan talimat format\u0131 a\u015fa\u011f\u0131daki gibidir:\n\n{g\u00f6rsel}\n\nSoru: {soru}\n\nCevap: {model-cevab\u0131}\n\nBir g\u00f6rsel, g\u00f6rselle ilgili bir soru ve verilen cevap g\u00f6steril-"}, {"title": "B. Hakem: \u0130nsan Etiketleyiciler", "content": "Modellerin aras\u0131ndaki fark\u0131 ortaya koyabilecek g\u00fcvenilir\ny\u00f6ntemlerden bir tanesi de model cevaplar\u0131n\u0131 insan oylamas\u0131na\nsunmakt\u0131r. Bu \u00e7al\u0131\u015fmada insan oylamas\u0131 sonu\u00e7lar\u0131n\u0131n \u00f6l\u00e7\u00fc-\nm\u00fcnde ELO skorlar\u0131 kullan\u0131lm\u0131\u015ft\u0131r. ELO \u00f6l\u00e7\u00fct\u00fc, insan oylama-\ns\u0131na dayal\u0131 olarak dil modellerinin performans\u0131n\u0131 birbirleriyle\nkar\u015f\u0131la\u015ft\u0131rmak i\u00e7in yayg\u0131n olarak kullan\u0131lmaktad\u0131r [16].\n\n\u00c7al\u0131\u015fmada hakem olarak 10 ki\u015fi g\u00f6rev alm\u0131\u015f ve toplam\n2000 oy kullan\u0131lm\u0131\u015ft\u0131r. Etiketleyicilere bir g\u00f6rsel, g\u00f6rsele dair\nbir soru ve anonim halde iki farkl\u0131 modelin soruya verdikleri\nyan\u0131t sunularak 4 se\u00e7enekten birini se\u00e7meleri istenmi\u015ftir:\nModel A daha iyi\nModel B daha iyi\n\u0130kisi de iyi\n\u0130kisi de k\u00f6t\u00fc\n\nOylaman\u0131n ba\u015flang\u0131c\u0131nda b\u00fct\u00fcn modeller 1000 ELO pu-\nan\u0131na sahiptirler. Her kar\u015f\u0131la\u015ft\u0131rmada tercih edilen model puan\nkazan\u0131rken di\u011fer model puan kaybetmektedir. Y\u00fcksek ELO'lu\nbir modeli yenmek, d\u00fc\u015f\u00fck ELO'lu bir modeli yenmekten\ndaha fazla puan kazand\u0131rmaktad\u0131r. Y\u00fcksek ELO puanlar\u0131 di\u011fer\nmodellere g\u00f6re \u00fcst\u00fcn performans sergilendi\u011fi anlam\u0131n\u0131 ta\u015f\u0131-\nmaktad\u0131r."}, {"title": "C. \u0130kili S\u0131n\u0131fland\u0131rma", "content": "Basit sorulardan olu\u015fan bu k\u00fcme, modelin s\u0131n\u0131fland\u0131rma\nyeteneklerini \u00f6l\u00e7mede kullan\u0131lm\u0131\u015ft\u0131r. \u00d6rnek: \"Bu resimde kedi\nvar m\u0131? Tek bir kelimeyle cevap ver.\"\n\nModellerin cevaplar\u0131 aras\u0131ndan \"Evet.\" veya \"Hay\u0131r.\" \u015fek-\nlinde olmayanlar kullan\u0131c\u0131 iste\u011fini yerine getirmedi\u011fi i\u00e7in\nyanl\u0131\u015f olarak kabul edilmi\u015ftir. Modellere ili\u015fkin sonu\u00e7lar Tablo\nIV'de yer almaktad\u0131r."}, {"title": "VI. MODEL PERFORMANSLARININ KAR\u015eILA\u015eTIRILMASI", "content": "\u00c7al\u0131\u015fman\u0131n ba\u015flang\u0131c\u0131nda a\u00e7\u0131k kaynak dil modellerinin\nperformanslar\u0131n\u0131n de\u011ferlendirildi\u011fi liderlik tablolar\u0131nda [18]\nbirinci olan CosmosLLaMA-Instruct'\u0131n bu ba\u015far\u0131s\u0131ndan dolay\u0131\n\u00e7al\u0131\u015fmada \u00fcst\u00fcn performans g\u00f6stermesi beklenmi\u015ftir. Ancak\nsonu\u00e7lar de\u011ferlendirildi\u011finde elde edilen modellerin perfor-\nmanslar\u0131n\u0131n kullan\u0131lan dil modelinin mimarisine ba\u011fl\u0131 olarak\nde\u011fi\u015fiklik g\u00f6sterdi\u011fi g\u00f6zlemlenmi\u015ftir. Ayr\u0131ca DeepL kullan\u0131la-\nrak \u00e7evirilen verilerin, a\u00e7\u0131k kaynak bir \u00e7eviri modeline [5] g\u00f6re,\ndaha ba\u015far\u0131l\u0131 ve isabetli sonu\u00e7lar vermesi beklenirken di\u011fer\nveri setleri ile aralar\u0131nda b\u00fcy\u00fck bir fark meydana gelmedi\u011fi\ng\u00f6r\u00fclm\u00fc\u015ft\u00fcr.\n\nModelin mimarisi ile kullan\u0131lan \u00f6n e\u011fitim veri k\u00fcmesine\nba\u011fl\u0131 olarak en uygun ince-ayar k\u00fcmesinin de de\u011fi\u015fti\u011fi g\u00f6z-\nlemlenmi\u015ftir. Genel olarak b\u00fct\u00fcn mimarilerde en iyi perfor-\nmans\u0131 g\u00f6steren bir veri k\u00fcmesi elde edilememi\u015ftir. E\u011fitilen\nmodellerin de\u011ferlendirme sonu\u00e7lar\u0131 incelendi\u011finde modellerin\nbirbirlerinden farkl\u0131 alanlarda iyi performans sergiledikleri ve\nb\u00fct\u00fcn g\u00f6revlerde mutlak ba\u015far\u0131ya sahip bir model olmad\u0131\u011f\u0131\nsonucuna var\u0131lm\u0131\u015ft\u0131r.\n\nE\u011fitilen modellerin de\u011ferlendirme \u00f6l\u00e7\u00fctleri kar\u015f\u0131la\u015ft\u0131r\u0131ld\u0131-\\\u011f\u0131nda farkl\u0131 \u00f6l\u00e7\u00fctlerde en iyi performans\u0131 g\u00f6steren modellerin\nbenzersiz oldu\u011fu g\u00f6r\u00fclm\u00fc\u015ft\u00fcr. GPT-40 hakemli\u011finde birinci\nmodel LLaMA + CosmosVQAP + 99eren olurken insan\noylamas\u0131nda ise birinci model Mistral + CosmosVQAp +\nCosmosVQAF olmu\u015ftur. \u0130kili s\u0131n\u0131fland\u0131rma g\u00f6revinde, LLaMA\n+ CosmosVQAp + CosmosVQAF modeli en y\u00fcksek perfor-\nmans\u0131 sergilemi\u015ftir."}, {"title": "A. GPT-40 Oylamas\u0131 Analizi", "content": "Kategori bazl\u0131 bir inceleme yap\u0131ld\u0131\u011f\u0131nda OCR g\u00f6revinde\n\u00f6zg\u00fcn T\u00fcrk\u00e7e i\u00e7eri\u011fi sayesinde CosmosVQAF ile ince ayar\u0131\nyap\u0131lan modellerin skorlar\u0131n\u0131n 90'\u0131n \u00fcst\u00fcnde oldu\u011fu g\u00f6r\u00fclm\u00fc\u015f-\nt\u00fcr. Ancak en d\u00fc\u015f\u00fck genel skora sahip olan CosmosVQAP\n+ 99eren modelinin de bu kategorideki ba\u015far\u0131s\u0131 g\u00f6ze \u00e7arp-\nmaktad\u0131r. Detay kategorisinde ise LLaMA modellerinin perfor-\nmans\u0131n\u0131n di\u011fer modellere g\u00f6re y\u00fcksek oldu\u011fu g\u00f6r\u00fclm\u00fc\u015ft\u00fcr. En\ny\u00fcksek genel skora sahip model olan LLaMA + CosmosVQA P\n+ 99eren, ayn\u0131 zamanda OCR kategorisinde en k\u00f6t\u00fc perfor-\nmans g\u00f6steren model olmu\u015ftur. Genel s\u0131ralamada ikinci olan\nLLaMA + 99erenp + CosmosVQAF modelinin OCR g\u00f6revinde\nGPT4o-mini'yi [19] ge\u00e7ti\u011fi g\u00f6zlemlenmi\u015ftir. G\u00f6revlere ait\nmodel skorlar\u0131 Tablo II'de yer almaktad\u0131r."}, {"title": "B. \u0130nsan Oylamas\u0131 Analizi", "content": "\u0130nce ayar e\u011fitimi CosmosVQAF ile yap\u0131lm\u0131\u015f modelle-\nrin insan oylamalar\u0131nda \u00f6n s\u0131ralarda yer ald\u0131\u011f\u0131 g\u00f6r\u00fclm\u00fc\u015ft\u00fcr.\nBu durum, T\u00fcrk\u00e7e-Kitap veri k\u00fcmesinin katk\u0131s\u0131yla m\u00fcmk\u00fcn\nolmu\u015ftur. Ayn\u0131 BDM'ye sahip modeller kar\u015f\u0131la\u015ft\u0131r\u0131ld\u0131\u011f\u0131nda,\nLLaMA modelleri aras\u0131ndaki varyasyonun d\u00fc\u015f\u00fck oldu\u011fu, per-\nformanslar\u0131n\u0131n birbirine olduk\u00e7a yak\u0131n oldu\u011fu g\u00f6r\u00fclmektedir.\nBuna kar\u015f\u0131n Mistral modelleri aras\u0131nda puan a\u00e7\u0131s\u0131ndan belirgin\nfarklar mevcuttur. E\u011fitim k\u00fcmeleri sabit tutuldu\u011funda, hem\n\u00f6n e\u011fitim hem de ince ayar k\u00fcmesi ayn\u0131 oldu\u011funda, LLaMA\nmodelleri genellikle \u00fcst\u00fcn performans sergilemi\u015ftir. Ancak\ne\u011fitimlerde CosmosVQAp + CosmosVQAF k\u00fcmesi kullan\u0131l-\nd\u0131\u011f\u0131nda bu durumun tam tersinin ge\u00e7erli oldu\u011fu saptanm\u0131\u015ft\u0131r.\n\u0130nsan oylamas\u0131 sonu\u00e7lar\u0131 Tablo III'te g\u00f6sterilmi\u015ftir."}, {"title": "C. \u0130kili S\u0131n\u0131fland\u0131r\u0131c\u0131 Analizi", "content": "Bu de\u011ferlendirme y\u00f6ntemi modelin tek bir kelime ile\ns\u0131n\u0131fland\u0131rma kabiliyetini \u00f6l\u00e7mektedir. Modelin kesinlik i\u00e7eren\nifadeler s\u00f6ylemesi beklenmektedir. Bu ifadeler k\u0131sa bir c\u00fcmle\nolmal\u0131 veya tek bir kelimeden olu\u015fmal\u0131d\u0131r: \"Evet.\" ya da\n\"Hay\u0131r.\" Bu \u015fartlara uyulmayan, uzun a\u00e7\u0131klamalar i\u00e7eren model\ncevaplar\u0131 ge\u00e7ersiz say\u0131lm\u0131\u015ft\u0131r. Her bir sorunun tek bir do\u011fru\ncevab\u0131 oldu\u011fu i\u00e7in modellerin ba\u015far\u0131lar\u0131 \"F1\" ve \"accuracy\"\ngibi skorlarla \u00f6l\u00e7\u00fclm\u00fc\u015ft\u00fcr. \u00d6l\u00e7\u00fcm sonu\u00e7lar\u0131 Tablo IV'te bu-lunmaktad\u0131r.\n\nGenel olarak b\u00fct\u00fcn modellerin recall skorlar\u0131n\u0131n 0.9'un\n\u00fczerinde oldu\u011fu g\u00f6r\u00fclm\u00fc\u015ft\u00fcr. Bu durum modellerin sorulara"}, {"title": "VII. SONU\u00c7LAR VE GELECEK \u00c7ALI\u015eMALAR", "content": "Bu \u00e7al\u0131\u015fmada bir T\u00fcrk\u00e7e g\u00f6rsel dil modeli geli\u015ftirilirken\nmodel mimarisi ve e\u011fitim k\u00fcmesi se\u00e7iminin performansa et-\nkileri incelenmi\u015ftir. Denenen 8 kombinasyon aras\u0131nda genel\nolarak yak\u0131n ba\u015far\u0131lar elde eden 4 model g\u00f6r\u00fclmektedir. Bu\nmodellerin ba\u015far\u0131 s\u0131ralamalar\u0131 \u00e7e\u015fitli metriklerde farkl\u0131l\u0131k g\u00f6s-\ntermektedir. Hedeflenen g\u00f6rev, kullan\u0131lan mimari ve \u00f6n e\u011fitim\ni\u00e7in tercih edilen veri k\u00fcmesine g\u00f6re optimum ince ayar\nk\u00fcmesi de\u011fi\u015fiklik g\u00f6stermi\u015ftir.\n\nCosmosVQAF ile ince ayar\u0131 yap\u0131lm\u0131\u015f modellerin ba\u015fa-\nr\u0131lar\u0131, di\u011fer modellere k\u0131yasla y\u00fcksek olmu\u015ftur. LLaMA +\nCosmosVQAP + 99erenf modeli hem ikili s\u0131n\u0131fland\u0131rmada\nhem de GPT-40 hakemli\u011finde birinci olmu\u015ftur. Ayr\u0131ca GPT-\n40'nun hakemli\u011fine g\u00f6re, LLaMA + 99erenp + CosmosVQA F\nmodelinin 97.7 puan alarak GPT40-mini'yi OCR g\u00f6revinde 1.5\npuan farkla ge\u00e7mesi dikkat \u00e7ekicidir.\n\nBu \u00e7al\u0131\u015fma T\u00fcrk\u00e7e g\u00f6rsel dil modelleri alan\u0131nda \u00f6nemli\nbir ilk ad\u0131m niteli\u011findedir. E\u011fitilen modeller ve elde edilen\nsonu\u00e7lar, T\u00fcrk\u00e7ede a\u00e7\u0131k kaynakl\u0131 g\u00f6rsel dil modeli ara\u015ft\u0131rma-\nlar\u0131nda gelecekteki \u00e7al\u0131\u015fmalara referans olacakt\u0131r. Ayr\u0131ca bu\n\u00e7al\u0131\u015fman\u0131n farkl\u0131 g\u00f6rsel senaryolara y\u00f6nelik daha g\u00fc\u00e7l\u00fc g\u00f6rsel\ndil modelleri geli\u015ftirilmesi i\u00e7in de\u011ferli bir ba\u015flang\u0131\u00e7 noktas\u0131\nolaca\u011f\u0131 d\u00fc\u015f\u00fcn\u00fclmektedir.\n\nBu \u00e7al\u0131\u015fmada kullan\u0131lan veri setleri a\u00e7\u0131k kaynak olarak pay-\nla\u015f\u0131lm\u0131\u015ft\u0131r [7]-[9]. Ayr\u0131ca, y\u00fcksek performans g\u00f6steren LLaMA\n+ 99erenp + CosmosVQAF modeli eri\u015fime sunulmu\u015ftur [17].\nBu modeli denemek i\u00e7in bir Hugging Face Space aray\u00fcz\u00fc\nhaz\u0131rlanm\u0131\u015ft\u0131r [20].\n\nGelecek \u00e7al\u0131\u015fmalarda modellerin genel performans\u0131n\u0131 ar-\nt\u0131rmak i\u00e7in veri \u00e7e\u015fitlili\u011fi ile e\u011fitim s\u00fcre\u00e7lerinin geni\u015fletilip\nfarkl\u0131 g\u00f6revler i\u00e7in \u00f6zelle\u015ftirilmi\u015f modeller \u00fcretilmesi ama\u00e7la-nmaktad\u0131r."}, {"title": "VIII. TE\u015eEKK\u00dcR", "content": "Bu \u00e7al\u0131\u015fma T\u00fcrkiye Bilimsel ve Teknolojik Ara\u015ft\u0131rma\nKurumu (T\u00dcB\u0130TAK) taraf\u0131ndan 124E055 numaral\u0131 proje ile\ndesteklenmi\u015ftir."}]}